<!DOCTYPE html>
<html>
	<head>
		
		<meta http-equiv="Content-Type" content="text/html; charset=windows-1251" />
		<title>Игра на Живот</title>
		<link rel="stylesheet" type="text/css" href="style.css" />
	</head>
	<body>
	
		<header>
			<audio controls="controls" autoplay="autoplay">
			<source src="Ambience.mp3" type="audio/ogg">
			<source src="Ambience.mp3" type="audio/mpeg">
			Your browser does not support the audio element.
			</audio>
		</header>
		
		<!-- Comments -->
		<!-- - menu or just buttons -->
		<!-- buttons: Пролог , Цяло условие на задачата, Дневник, алгоритъм, видео/симулация, елементи -->
		
		
		<div id="container">
			

		</div>
			<section id="main">
				
				<nav id="main_menu">
					<ul >
						<li><a href="index.html" >Пролог</a></li>
						<li><a href="description.html">Условие</a></li>
						<li><a class="current" href="diary.html">Дневник</a></li>
						<li><a href="algorithm.html">Алгоритъм</a></li>
						<li><a href="simulation.html">Симулация</a></li>
						<li><a href="sights.html">Забележителности</a></li>
					</ul>
				</nav>
				
				<article class="main">
					
<p>
Най-интересната подредба, открита от астронавтите е т.нар. <strong>„Space Filler“</strong>. Само с 200 живи клетки се стартира колония, която расте неограничено. Единственият проблем е, че локвите водоподобна слуз са ограничени по площ и за да се извлече максимума от една локва трябва периодично да се наглежда колонията. Подреждайки по посочения начин водоненораслите точно в центъра на локвата се осигурява тяхното безпроблемно нарастване в следващите N на брой периода, където N е страната на винаги квадратната(?!) локва. При пропускане на този срок настъпва доста рязко намаление на броя живи водонедорасли в следствие на ограниченото жизнено пространство. Наблюдават се странни форми на канибализъм, вандализъм и садомазохизъм измежду тези така интересни организми. Забелязва се доста интересен саморегулиращ се механизъм – когато астронавтите се съобразяват с най-подходящият срок за събиране на съдържанието на локвата и използването й за извличане на <strong>Б.И.Р.А.</strong> в последствие все по-трудно спазват срока за обработка на другите локви. Имаме съмнения, че това е свързано с безконтролната употреба на <strong>Б.И.Р.А.</strong> В крайна сметка общото производство на водонедорасли спада и постепенно отново се наблюдава по-съвестно отношение от страна на астронавтите. Дори някои от тях успяват навреме да идват на лекции . <br />
Друга интересна форма на организация на водонедораслите са т.нар. „глайдери“ – проста форма от само 9 живи клетки, която веднъж пусната на свобода безконтролно се втурва по права линия към края на локвата, унищожавайки всичката храна по пътя си. Оставена достатъчно дълго на свобода тя прави опит за ритуално самоубийство, изскачайки на сушата. За щастие една малка част от глайдера осъзнава случващото се и побягва по диагонал обратно към дълбините на локвата-майка точно преди да предаде богу дух. Травмирана от преживяното тя се свива на топка (квадрат от 4 живи клетки) и остава застинала в някой от съседните краища на локвата. Отново се прокрадват съмнения, че това меко казано странно поведение е свързано със опияняващото въздействие на суровината за производство на <strong>Б.И.Р.А</strong> , когато е консумирана в големи количества.<br />
Една по-стабилна и предсказуема форма е „U“ образната. Започвайки с нищожните 7 живи клетки тя изключително бързо достига до колония от 130-140 екземпляра, които доста рязко променят бройката си, рядко достигайки до 200 и трудно падайки под 100. Към края на жизнения си цикъл (около 130-150 генерация) умората си казва думата и формата застива на сакралната бройка 55, трептейки безкрайно със своите 5 тъжни очи...<br />
Комбинирайки тези 3 основни форми астронавтите доста успешно се справят с производството на <strong>Б.И.Р.А.</strong> За съжаление подобни чутовни успехи се постигат и в консумацията й. Както вече бе споменато, това води до известни производствени проблеми – освен пропускане на подходящите срокове за събиране на мат’ряла от локвите със <strong>Space Filler</strong> понякога се стига и до логистични недоразумения. Цистерните със зарибителен материал и тези с готова продукция, съдържащи по същество едно и също – живи водонедорасли не стигат до правилното си местоназначение. Злите езици говорят, че проблемите започват основно в новоизградената кръчма, точно на пътя от производствените сгради към най-гъстите полета от локви с водоподобна слуз. Бидейки изключително нова или може би защото е единствена на цялата планета тази кръчма е като магнит за презряната група на шофьорите на цистерните. И отново, злоупотребявайки дни наред с <strong>Б.И.Р.А</strong> те в крайна сметка губят представа за поверените им камиони. Резултата от подобни безобразия е, че полевите екипи, извършващи първоначалната подредба на водонедораслите не получават предварително поръчаните количества, а съвсем други, понякога в десетки и стотици пъти повече. Решението очевидно е да се ограничи злоупотребата с така прекрасната течност. За съжаление тази задача не е по силите на никое ръководство от марсиански тип, още по-малко от земен (все пак земята е толкова далеко, че никой не обръща внимание на заповедите идващи от там). Временното решение на този въпрос се изразява в специфична подредба на наличните водонедорасли, която цели най-бързото им унищожение, едновременно с това поставяйки началото на нова жизнена колония. Резултатите не винаги са добри (обикновено крайната популация е по-малка от началната, унищожили сме храната в поредната локва и сме пропилели още един ден), но поне успяваме да изпратим жизнена продукция обратно към пивоварната. Това не би било възможно, ако директно връщахме препълнените цистерни, поради изключително ограничения живот на малките гадинки извън локвите със слуз.
</p>

				</article>
				
			</section>
		<footer>
		</footer>
	</body>
</html>